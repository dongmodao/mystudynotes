# 感意

觉诗有意，感而记之。

**相思·王维**

> 红豆生南国，春来发几枝。

> 愿君多采撷，此物最相思。


**春夜宴桃李园序·李白**

> 夫天地者，万物之逆旅也；光阴者，百代之过客也。

> 而浮生若梦，为欢几何？古人秉烛夜游，良有以也。

> 况阳春召我以烟景，大块加我以文章。

> 会桃李之芳园，序天伦之乐事。

> 群贤俊秀，皆为惠连；吾以歌咏，独惭康乐。

> 幽赏未已，高谈转清。

> 开琼筵以坐花，飞羽觞而醉月。

> 不有佳咏，何伸雅怀？如诗不成，罚依金谷酒数。
